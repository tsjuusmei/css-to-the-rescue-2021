# CSS To The Rescue

## De Opdracht

### Leerdoelen
- Je kunt experimenteren met (voor jou) nieuwe css-technieken - om de mogelijkheden op waarde te schatten en te gebruiken waar gepast.
- Je hebt begrip van de volle kracht en mogelijkheden van CSS. Je laat zien dat CSS meer kan dan allen web pages 'stylen'.
- Je hebt begrip van de interactie-technieken van CSS (en HTML). De UX is aangenaam bruikbaar binnen de gekozen context(en).
- Je hebt begrip hoe progressive enhancement elegant toe te passen. Je laat zien dat je cascade, inheritance en specificity kunt toepassen.

### De Selector First CSS & No JS aanpak
Het **eerste uitgangspunt** is dat je *geen* ID's en classes gebruikt. Niet omdat ze niet nuttig zijn, maar om te oefenen met de [vele CSS selectoren](https://css-tricks.com/almanac/) die je tot je beschikking hebt. ID's mag je alleen gebruiken om de :target selector te triggeren. En als het echt echt echt niet anders kan, heb je permissie om een paar classes toe te voegen.

Een **tweede uitgangspunt** is dat je *geen* JS gebruikt (i.i.g. zo min mogelijk - het vak heet niet voor niets CSS to the Rescue). Wat met CSS en/of HTML kan mag je *niet* met JS realiseren en het is *niet* toegestaan om CSS properties met JS aan te passen. We vinden het daarentegen wel interessant dat je verkent waar JS en CSS elkaar raken/versterken, bijv. het [uitlezen en aanpassen van CSS custom properties](https://developer.mozilla.org/en-US/docs/Web/CSS/Using_CSS_custom_properties), of bijv. de [animationstart](https://developer.mozilla.org/en-US/docs/Web/API/HTMLElement/animationstart_event), [animationcancel](https://developer.mozilla.org/en-US/docs/Web/API/HTMLElement/animationcancel_event), [animationiteration](https://developer.mozilla.org/en-US/docs/Web/API/HTMLElement/animationiteration_event) en [animationend](https://developer.mozilla.org/en-US/docs/Web/API/HTMLElement/animationend_event) events gebruiken.

## Gekozen Opdracht & Specificaties

### CSS Zen Garden

*CSS Zen Garden was 20 jaar geleden een initiatief om mogelijkheden van CSS te exploreren: hoe kun je CSS inzetten om vaststaande HTML om te toveren tot toen een visueel meesterwerk. Aan jou dezelfde taak, maar dan anno nu.* 

**Gekozen Context**

prefers-color-scheme: media feature die light- of dark mode vaststeld op een device.

**Gekozen Eisen**

* SVG toepassen in shapes, masks en filters

* Twee kleuren

## Week 1

In week 1 heb ik de bovenstaande opdracht, context en eisen opgesteld. Hierna ben ik een schets in Illustrator gaan maken op basis van [een poster](https://i.imgur.com/VhCZ3I7.png) die langs kwam in de presentatie. *Zie schets hieronder*

![Schets voor prototype](https://i.imgur.com/vA0qMd8.jpeg)

De grootste uitdaging hier wordt denk ik het semantisch schrijven van de HTML, en de animaties die ik nog ga bedenken en er in verwerken.